Документацията на проекта е файл във формат pdf с име на файла, съвпадащо с регистрационния номер на проекта. В него се прави детайлно представяне
на проекта с илюстрации от потребителския интерфейс. Описанието включва следните части:
1. ТЕМА: 
2. АВТОРИ (за всеки се посочват: трите имена, ЕГН, адрес, телефон, имейл, училище, клас): 
3. РЪКОВОДИТЕЛ (трите имена, телефон, имейл, длъжност): 
4. РЕЗЮМЕ: 
4.1. Цели (предназначение, кратък анализ на потребностите и на съществуващите решения) 
4.2. Основни етапи в реализирането на проекта (основни дейности, роли на авторите) 
4.3. Ниво на сложност на проекта − основни проблеми при реализация на поставените цели 
4.4. Логическо и функционално описание на решението – архитектура, от какви модули е изградено, какви са функциите на всеки модул, какви са взаимодействията помежду им и т.н.
4.5. Реализация − обосновка за използвани технологични средства, алгоритми, литература, програмни приложения и др. 
4.6. Описание на приложението – как се стартира и/или инсталира, как се използва, как се поддържа 
4.7. Заключение – какъв е основният резултат, дали има приложения до момента, какви възможности съществуват за развитие и усъвършенстване.
Описанието на проекта трябва да бъде с формат А4, размер на символите 12, междуредие 1.5 реда, шрифт - Times New Roman.
